# DNA extractie

DNA kun je halen uit:
- spuug
- bloed

## Benodigdheden

 * centrifuge
 * keukenzout
 * Per monster:
   * 1.5 ml cupje
   * minstens 1.5 ml demiwater
   * minstens 300 ul 5% Chelex
 
## Spuug

 * Maak minstens 1.5 ml 0.9% zoutoplossing, hier twee voorbeelden:
   * 10 ml: 10 ml water en 0.09 gram  keukenzout
   * 100 ml: 100 ml water en 0.9 gram  keukenzout

De zoutoplossing heeft dezelfde concentratie als je lichaamscellen. Hierdoor knappen ze niet kapot door osmose.
   
 * Spoel je mond 30 seconden met 10 ml zoutoplossing

Hierdoor komen de wangslijmvliescellen in de zoutoplossing.
 
 * Laat 1,5 ml van je mond in een grote eppendorf tube lopen
 * Centrifugeer 5 minuten op maximale snelheid 
 * De pellet bestaat uit (hele) cellen, gooi het supernatant zoveel mogelijk weg

Ga nu verder bij 'Verder'.

## Bloed
 
 * Doe twee druppels in een 1.5 ml cupje 

Ga nu verder bij 'Verder'.

## Verder
 
 * Voeg 100 ul demiwater toe, resuspendeer en zet op ijs. PAS OP: doe snel de volgende stap!

Het demiwater en het ijs zorgen ervoor dat de cellen knappen.
 
 * Voeg 300 ul 5% Chelex toe aan de pellet met cellen. NIET resuspenderen, omdat anders de pipetpunt verstopt

Chelex bestaat uit bolletjes die stoffen in de cel bindt. De Chelex en het ijs beschermt het DNA voor afbraak van de DNases.
 
 * Schud de cellen-met-Chelex oplossing. NIET resuspenderen, omdat anders de pipetpunt verstopt
 * Verhit de cellen-met-Chelex oplossing 5 minuten met kokend water

Door te koken zijn alle eiwitten kapot gemaakt. Nu is het DNA (redelijk) veilig voor afbraak.

 * Open het cupje, zodat de druk kan ontsnappen. PAS OP: heet!
 * Sluit het cupje weer
 * Schud de cellen-met-Chelex oplossing 1 minuut
 * Centrifugeer 1 minuut

Nu zitten de celmembranen en Chelex-bolletjes in de pellet. Alleen het DNA is nog aanwezig

 * Pipetteer 50 ul supernatant (met DNA) in een ander cupje. PAS OP: laat de neergeslagen Chelex pellet onberoerd
 * Zet het supernatant op ijs

Het DNA blijft redelijk lang goed.